Luni 11:30 - 12:00
Dependințe: [[0. Friday - Setup/_Readme|0. Friday - Setup]]
Power point: [CS2025 Python_101](https://github.com/FlorinTeo/CodeSinaia-2025.src/blob/main/Presentations/CS2025%20Python_101.pptx)

Învățăm elemente de bază din *Python*, ce sunt și la ce ajută *Jupyter Notebooks* și două dintre cele mai frecvent utilizate biblioteci de funcții: *Pandas* - pentru manipularea seturilor de date și *Matplotlib* pentru vizualizarea de grafice.
Lecția se desfășoară prin prezentarea unei probleme de programare, pentru care codul Python este dat integral. Citim acest cod și înțelegem progresiv elementele de sintaxă *Python*, înțelegem structura și folosirea unui *Jupyter Notebook*. Apoi învățăm câteva elemente minime de *data science* și *data visualization* prin folosirea bibliotecilor *Pandas* și *Matplotlib* în contextul aceleiași probleme.

- [ ] Specificația proiectului "**Randoms**":
	Vrem să generăm un număr (*count*) mai mare de valori întregi aleatoare. Fiecare valoare este generată într-un interval predefinit  \[*min_value,* *max_value*\]. Valorile unice generate trebuie să fie salvate într-un fișier "*dataset.txt*", fiecare pe o linie, împreună cu lista iterațiilor în care a fost generată. Prima iterație se consideră a fi iterația 0.
	
	<u>Exemplu</u>: pentru *count*=10, *min_value*=3, *max_value*=13 să presupunem că valorile generate sunt:
	7, 3, 5, 10, 13, 7, 9, 3, 7, 5
	Vrem ca fișierul "*dataset.txt*" să conțină 6 linii (fiind doar 6 numere distincte în secvența asta):
	7, 3, 5, 10, 13, 9
	Spre exemplu, linia corespunzătoare numărului 7 trebuie să conțină valoarea sa (7) precum și iterațiile în care a fost generat (0, 5, 8). 
	
	Pe acest set de date vrem să extragem niște statistici:
	1. câte valori unice au fost generate?
	2. care este cea mai mică și cea mai mare valoare?
	3. care este valoarea mediană, media și standard-deviation (std) al întregii secvențe?
	4. care sunt primele *topN* cele mai frecvent generate valori?
	5. se împarte intervalul \[*min_value,* *max_value*\] în *countQ* sub-intervale egale și se asignează fiecare valoare intervalului în care se află
		- care este standard-deviation (std) al fiecărui sub-interval.
	Vrem de asemenea să afișăm câteva grafice: 
	6. grafic care să coreleze fiecare *iterație* (x-axis) cu *valoarea* care a fost generată la acea iterație (y-axis)
	7. grafic care să coreleze fiecare *valoare* (x-axis) cu *numărul de iterații* în care a fost generată acea valoare (y-axis)
	8. grafic de tip box (sau whiskers) care să arate dimensiunea (numărul de valori) din cele 4 quantiles din set (0-25%, 25-50%, 50-75% și 75-100%).
	9. grafic compus: fiecare din cele *countQ* sub-intervale (x-axis) e corelat cu *media*, *standard-deviation* și *quantile-box* din sub-intervalul respectiv (y-axis).   

- [ ] Citim cu atenție problema și introducem / discutăm elementele necunoscute (nu codăm nimic - discuție liberă, la tablă):
	- ce înseamnă valoare mediană și cum diferă de medie.
	- ce înseamnă standard-deviation (std) și ce reflectă în setul de valori?
	- ce înseamnă quantile și în contextul ăsta cum se reprezintă într-un grafic de tip box (sau whiskers plot)

- [ ] Punem în context fiecare element  / platformă software pe care o vom folosi (nu codăm, nu ne uităm pe cod încă)
	- [ ] *Python*: limbajul de programare
	- [ ] *Jupyter Notebooks*: permite dezvoltarea iterativă și experimentală mixând cod cu output și cu documentație
	- [ ] *Pandas*: librărie Python care permite manipularea și corelarea facilă a seturilor de date
	- [ ] *Matplotlib*: librărie Python care permite vizualizarea într-o multitudine de moduri a seturilor de date